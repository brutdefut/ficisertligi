---
layout: post
title:  "WOODFORD RESERVE"
author: brutdefut
categories: [ bourbons ]
image: assets/images/woodford-2/woodford-2.jpg
rating: 4
---
1812 kuruluş tarihi ile Kentucky'nin en eski damıtımevi olan ve Elijah Pepper tarafından kurulan markanın, ilk kez 1996'da piyasaya sürülen "Distiller's Select" ekspresyonu. 

Burunda vanilya, limon, meşe, çiçeksi ve keskin. Ek olarak net oje kokusu alıyorum. :) (Burbonu ilk içtiğimde telefona not aldığımı hatırlıyorum. Sonradan yaptığımız tadımlarda da direkt aklıma geldi.)  
Damakta içindeki mısırdan kaynaklı yoğun tatlılık, karamel, hafif yanık meşe, acı bal ve ortaya doğru baharat. Çiğneme hissi uyandıracak kadar dolgun, yağlı ve kadifemsi yapısı var.
Bitiş tatlı, yumuşak, baharatlı ve orta uzunlukta. Alkol keskinliği küçük küçük hissediliyor. Bekledikçe alkol sertliği azalıyor ve tatlı aromalar baskınlaşıyor. (Kendi adıma keskinliği tercih ederim.) 

Soğuk filtrasyon yapılmayan, %43.2 ile şişelenen ve %72 mısır, 18 rye, 10 arpadan oluşan burbon, Amerikan beyaz meşe fıçılarda olgunlaşıyor. Üç kez damıtılıyor, NAS (yaş belirtilmeyen), "pot still" ve "column still" kombinasyonu olan viskinin bendeki şişesi batch no: 850 ve bottle no: 2874 olarak işaretlenmiş. 

Baştan sona kadar dengeli, lezzetli ve keyifli gidiyor. Hiç sıkılmadan, her gün içilebilir. (Bu açıdan çok tehlikeli.) Şu ana kadar, hem viskiye yeni başlayanlar ve hem de viski tecrübesi olan arkadaşlar dahil, deneyip beğenmeyen görmedim. 
Ayrıca nev-i şahsına münhasır karakteri sebebiyle, Woodford Reserve'i nerede içersen iç tanırsın. Böylesine büyük adetlerde üretim yapan bir firma için, bu karakteri korumak, devamlılığı sağlamak ciddi tecrübe ve birikim ister. 

Sağlığınıza.
