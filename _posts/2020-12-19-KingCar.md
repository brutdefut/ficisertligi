---
layout: post
title:  "KING CAR CONDUCTOR, KAVALAN"
author: emrah
categories: [ japanese-asia ]
tags: [ Whisky, Japanese, Asia ]
image: assets/images/king-car-whisky.jpeg
---

Birden fazla alanda faaliyet gösteren ve aynı zamanda Kavalan markasının sahibi olan Tayvan merkezli "King Car Group" tarafından üretilen ilk limited edition ekspresyon. 

Burunda lime, mango, yeşil elma ve vanilya ile başlıyor. Peşine hafif karamel ve çok sevdiğim muskat geliyor. Koku profili çok etkileyici ve egzotik; hayran kaldım. 
Damakta fındık, bal, karamelli bonbon, böğürtlen mevcut ve hafif yağlı hissiyat var. Nispeten genç olmasına rağmen, cesurca düşünülmüş yüksek alkol oranı sayesinde daha olgun tat bırakıyor.
Bitiş ferah, kısa/orta arası, hafif baharatlı ve hafif bir alkol sertliği ile güzel sonlanıyor.

2017 çıkışlı ekspresyon yaş belirtilmeden (NAS), %46 abv ile şişeleniyor ve ex-bourbon ve ex-sherry fıçılarda olgunlaşıyor. Firma damıtım için eski Glenlivet imbiklerini kullanıyor.
Çok dengeli değil fakat normal karşılamak gerektiğini düşünüyorum. Diğer yandan özellikle burunda katmanlı ve aromalar çok çeşitli; her tadımda farklı notalara ulaşılabilir. 
Sıcaklık ve nem nedeniyle hızlanan ve değişen olgunlaşma süreci, artan "angel's share/meleklerin payı"nın (Burkay Adalığ üstada selamlar) Asya viskilerinin genel yapısına olan etkisini anlamak için güzel bir örnek teşkil edecektir. 

Sağlığınıza.
