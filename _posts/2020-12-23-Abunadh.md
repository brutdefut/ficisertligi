---
layout: post
title:  "ABERLOUR A'BUNADH"
author: emrah
categories: [ highland, cask strength ]
tags: [ Whisky, Highland ]
image: assets/images/abunadh/abunadh.jpg
---

Geleneksel yöntemlere sadık kalarak şişelenen, adı Gaelic dilinde "am bunadh/the origin" anlamına gelen ve Türkiye'de resmi satışı yapılan tek fıçı sertliğindeki şeri bombası olarak tabir edilen ekspresyon. 

Burun çok sert, güçlü ve bolca baharatlı başlıyor ve hemen muskat rayihaları geliyor (algıda seçicilik). Peşine karamel, yanık meşe ve ilerledikçe daha çok toprak, orman kokularını hatırlatıyor. Kapağı arada sırada sadece koklamak için bile açılır; öylesine dolu dolu ve zengin.
Damakta NAS bir viskiye göre inanılmaz dengeli ve içtiğim en gövdeli genç viskilerden. Karanfil, bitkisel ve bitter çikolatalı girişten sonra arkadan arkaya narenciye ortaya çıkıyor. %60,3 abv ile dili sağlam titretiyor. 
Bitişte biber ve yine meşe baskınlığı yanında, kendisinden beklendiği gibi çok uzun, güçlü ve yakıcı. 

Şu an notlarını okuduğunuz şişe Batch No: 60 ve alkol oranı her yeni seride değişiyor. (Diğer yandan denediğim tüm serilerinde aroma çeşitliliği açısından bakıldığında genel viski karakterinin korunduğunu söylemeliyim.) Filtrasyon işlemi uygulanmıyor ve elbettte şeri fıçılarda olgunlaşıyor. (İspanyol Oloroso) Renklendirici kullanılıyor. (Zaten bu alkol oranı ile amber rengini yakalamaları başka türlü mümkün değil.) 

İlk kez A'bunadh ile ilgimi çeken fıçı sertliğindeki (cask strength) viskiler daha sonra yurt içi ve yurt dışından denediğim bir çok farklı ekspresyon sayesinde özel ilgi alanıma dönüşmeye başladılar. Gerçek bir viskisever'in mutlaka alıp denemesi gerektiğini düşünüyorum. 

Sağlığınıza.
