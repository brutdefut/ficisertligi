---
layout: post
title:  "BUNNAHABHAIN CRUACH-MHONA"
author: emrah
categories: [ highland ]
image: assets/images/Cruach-Mhona/Cruach-Mhona.jpg
---
Tüm ürünlerine heyecanla yaklaştığım ve denemek istediğim, marka ismi ve amblemine hayran olduğum Bunnahabhain Damıtımevi'nin "travel retail" piyasası için hazırlanmış ve adı Gaelic dilinde "peat stack/turba istifi" anlamına gelen limitli ekspresyonu.

Burunda henüz uzaktan koklamaya başladığınız anda turba ile tatlı rayihaları aynı anda almanıza imkan veriyor. Sonrasında hafif meyve, vanilya ile yoğun medikal /hastane kokuları (yaptığımız tadımlardan birinde, çok sevdiğim bir dostumun kullandığı nokta atışı deyimiyle antiseptik) birlikte ilerliyor. 
İs damakta en yüksek noktasına ulaşıyor; biber ve tatlı baharatlar ile yoğun, keskin ve uzun bitişe kadar devam ediyor. Bir kaç damla su ile meyvemsi aromalar hafifçe öne çıkmaya başlamasına rağmen sert karakterinden tamamen ödün vermiyor. 

Renklendirici yok, soğuk filtrasyon işleminden geçirilmiyor ve %50 abv ile şişeleniyor. Islay viskileri içerisinde is ve tatlı aromaları bütünlüğü bozmadan, yüksek alkol oranı ile sunabilenleri ayrı yere koyuyorum ve Cruach-Mhona (okunuşu croo-ach vona) kesinlikle o listedekilerden biri. 

Sağlığınıza. 
