---
layout: post
title:  "GLEN MORAY 12"
author: emrah
categories: [ speyside ]
image: assets/images/Glen Moray/GlenMoray-12.jpg
---

40 gün ile İskoçya'daki en çok güneş alana damıtımevi olduğunu iddia eden, 1897 tarihli Glen Moray Damıtımevi'nin, Spey bölgesinin başkenti olarak kabul edilen Elgin şehri ile aynı ada sahip serisine ait 12 yıllık ekspresyonu. 

Burunda belirgin tatlılık var ve devamında elma ile birlikte hafif vanilya aroması geliyor. Genel olarak çok güçlü değil.
Damakta taze kırmızı meyveler çok başarılı ve diğer yandan malt kendini hissettiriyor. Sona doğru ise tatlı, biberli. Şaşırtıcı derecede yağlı ve yumuşak yapısı var. Hafif burundan sonra beklenmeyecek kadar zengin aromalara sahip. 
Bitişte meşe baskın, yeniden tatlılık, orta uzunlukta ve sıcak ilerliyor. 

%40 abv'ye rağmen alkolü hissettiriyor. Kuzey Amerikan eski burbon meşe fıçılarda olgunlaşıyor. (Hafiften burbon havası yok değil.) Yağlı, dolgun yapı güzel karakter katıyor ve öncelikle sek (neat), en fazla soğutucu ile içilirse çok keyif alınacağını düşünüyorum.
Türkiye'ye gelen giriş seviye single malt viskiler arasında fiyat/performans olarak en iyilerden.

Sağlığınıza.
