---
layout: post
title:  "COMPASS BOX SPICE TREE"
author: emrah
categories: [ blended ]
tags: [ Whisky, Blended ]
image: "assets/images/spice_tree/spice_tree.jpg"
rating: 4.5
---


Son yılların en çok sevilen "blended" viski markalarınden biri olan, tüm etiketlerinde muhteşem sanat eserlerine yer veren ya da atıfta bulunan bağımsız şişeleyici Compass Box'ın, baharat sevenler için hazırladığı ekspresyon.

Burunda yoğun baharat kokularına bal eşlik eşlik ediyor. Hafif ve yumuşak, meşe arkadan arkaya kendini hissettiriyor. 
Damakta adına yakışan baharat çeşitliliği devam ediyor. Kırmızı/siyah biber, zencefil benim için ayırt edici olanlar; daha bir çok çeşidin varlığı hissediliyor. (Birlikte tadım yaptığımız bir arkadaşım, daha önce başkaca viskiler için kullandığımız hoş bir örneklemeye atıfta bulunarak, "Mısır Çarşısı gibi viski içiyoruz." demişti.) Ayrıca baharat yoğunluğundan kaynaklı güzel bir yakıcılık mevcut. 
Bitiş uzun, sıcak, tatlı ve elbette yine baharatlı. Blendend malt bir viski için oldukça dengeli ve kafa karıştırmıyor. 

Doğal renge sahip, soğuk filtrasyon işleminden geçmeyen ve %46 abv ile şişelenen ekspresyon, etiketinde yer alan hayat ağacı ile hayranı olduğum ünlü ressam "Gustav Klimt"e selam veriyor.
Spice Tree'de genellikle İskoçya'nın highland bölgesinden viskiler tercih ediliyor.(Clynelish, Dailuaine, vb. gibi) Marka kendi geliştirdiği meşe fıçılar ile olgunlaşma sağlıyor ve bunun için ciddi ar-ge yatırımı yapıyor. 
Piyasadaki en baharatlı viski olduğunu iddia eden single malt rakibi Mortlach 14'ten daha yoğun aromaya sahip. 

İçtiğim en güzel blended viskilerden biri olduğu kesin. Baharat seven bir insan değilseniz tavsiye edemem, muhtemelen hoşunuza gitmeyecektir. Ancak benim gibi çeşnilendirmeyi seven taraftaysanız hiç düşünmeden alabilirsiniz. 

EK BİLGİ: Compass Box Firması ekibini "whiskymaker" olarak tanımlıyor. Anlatmak istediklerini kendi cümleleri ile göstermek daha doğru olacaktır; 
"A whiskymaker is different from a distiller, more than a blender."  Yaklaşımları biraz havalı ve farklı. Tanımlarından yola çıkarak değil ama bu güzel ekspresyonla beni etkilemeyi başardıklarını söyleyebilirim. 

Sağlığınıza.
