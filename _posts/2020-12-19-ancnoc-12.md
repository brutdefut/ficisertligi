---
layout: post
title:  "ANCNOC 12"
author: emrah
categories: [ highland ]
tags: [ whisky, highland ]
image: assets/images/ancnoc-12/ancnoc-12.jpg
rating: 4.5
---

1893 kuruluş tarihli Knockdhu Damıtımevi'nde üretilen, çok benzer isme sahip bir başka damıtımevi (Knockando) ile karıştırılmaması için, "Gaelic" dilinde tepe anlamına gelen AnCnoc adı verilen markanın 12 yıllık ekspresyonu. 

Burunda yoğun yeşil elma, limon ve çiçeksi kokularla başlıyor. Devamında sürekli olarak meyve ve tatlı rayihalar geliyor. Kokular bu viskinin en baskın ve kompleks tarafı. 
Damakta bal, meyve aromaları sona doğru biber ile birleşiyor. Meyve şarabı içer gibi ferah, yumuşak ve zarif.
Bitiş damağın hafifliğinden sonra şaşırtıcı derecede uzun ve kalıcı. Malt kuruluğuna, Amerikan ve İspanyol meşe fıçılardan gelen güzel ağaç kokuları eşlik ediyor. 
Soğutucu ile biber baskınlaşıyor ve tam anlamıyla yazlık bir viskiye dönüşüyor. 

AnCnoc (okunuşu a-nok) ilginç marka; Highland olmasına rağmen "Cutter" gibi sağlam isli bir ekspresyonu da bulunuyor. Highland dedim ama şeri etkili, güçlü kırmızı meyve ve kompleks yapı bekleyenlere göre değil. Daha çok zengin bir speyside viski içiyormuş gibi hissettiriyor. Rengi gibi rahatlatıcı ve iç açıcı, damak tadıma çok uygun harika bir viski. 

Sağlığınıza.
