---
layout: post
title:  "AUCHENTOSHAN AMERICAN OAK"
author: emrah
categories: [ lowland-irish ]
image: assets/images/american_oak/american_oak.jpg
rating: 4.5
---

Viskisini üç kez damıtan tek İskoç olan ve adı Gaelic dilinde "Corner of the Field" anlamına gelen, 1824 yılında kurulan Auchentoshan Damıtımevi'nin 2014 çıkışlı ekspresyonu. (Aynı serinin 2014 yılından önceki adı "Au Classic" )

Burunda vanilya, çimen, yeşil elma, rendelenmiş portakal ile başlıyor ve devamında muskat ile hafif karamele geçiş yapıyor.
Damakta muskat daha yoğun, tatlılık ve meşe kendini hissettiriyor. Sona doğru gençliğinin verdiği tazelik ile birlikte, ferah ve baharatlı.  
Bitiş zencefil, tarçın, baharatlı, kısa ve hafif yakıcı. Bekledikçe alkol uçuyor ve tatlılaşıyor. 

Köşeli olmayan bu Lowland viskisi renklendirici kullanıyor, yaş ibaresi olmadan, %40 abv ile şişeleniyor. İlk dolum Kuzey Amerikan burbon fıçılarında olgunlaşıyor. Bahsi geçen fıçılar, damıtımevinin depolarında en üst ve en altta yer alanlardan seçiliyor. Daha sonra birleştirilerek şişelemeye hazır hale getiriliyor.

Burbondan iskoç viskilerine geçmek isteyenlere ya da yemek öncesi aperatif viski arayışında olanlara uygun. Türkiye'de fiyat/performans oranı en yüksek ürünlerden biri. 

Sağlığınıza.
