---
layout: post
title:  "BOWMORE 15"
author: ficisertligi
categories: [ islay-peated-smoky ]
image: assets/images/Bowmore-15/bowmore1.jpg
rating: 4
---

Halihazırda "Own Floor Malting"(Arpayı çimlendirerek fermentasyona hazırlamak için kullanılan en eski yöntemlerden) işlemi yapan 6-7 damıtımevinden biri olan ve Islay Adası'ndakiler içinde, 1779 kuruluş yılı itibariyle ilk üretim lisansına sahip Bowmore Damıtımevi'nin 2007 çıkışlı ekspresyonu.

Burunda turunç, limon kabuğu, mango başlıyor. Devamında is, karamel, hafif muskat ve yanık meşe geliyor. Koku duyunuzu tatmin eden, çok zengin ve keyif veren katmanları var.
Damak gövdeli, yakıcı ve güçlü giriş yapıyor. Sonbahar yapraklarını anımsatan, çok sevdiğim, "earthy" hissiyata sahip ve is ile aromalar dengeli ilerliyor.
Bitiş yine yakıcı, baharatlı ve isli. Arkaya doğru baharatın etkisiyle güçleniyor, kalıcı ve çok uzun devam ediyor. Kadehte bekledikçe kiren yerken ağızda oluşan burukluğa benzer kekremsi bir kıvam ortaya çıkıyor.

Soğuk filtrasyon uygulanan, renklendirici kullanılan ekspresyon %43 abv ile şişeleniyor. İs için "peat fired kiln"(turba fırını) kullanılırken, su için Laggan Nehri tercih ediliyor. 
Olgunlaşmada ise ilk 12 yıl eski burbon, son 3 yıl ise tamamen Oloroso Şeri fıçılar tercih edilmiş. Bu üç yıl bambaşka bir viski ortaya çıkarmış. Çünkü daha önce denediğim 12 yıllık şişesi ile arasında tat profili ve zenginlik açısından dağlar kadar fark var. (Bowmore'un yaş belirtilen klasik ekspresyonları içinde açık ara favorim.)

Ek Bilgi: Bowmore İkinci Dünya Savaşı sırasında, damıtımevinin tüm arazisini İngiliz Kraliyet Havayolları'nın kullanımına açmıştır.

Sağlığınıza.
