---
layout: post
title:  "ARDBEG UIGEADAIL"
author: emrah
categories: [ islay ]
tags: [ Whisky, Highland ]
image: assets/images/Uigeadail/Uigedail.jpg
---

Adını damıtımevine su veren gölden alan Uigeadail, Gaelic dilinde "A dark mysterious place/Karanlık ve gizemli yer" anlamına geliyor. Kendisi Corryvreckan'dan sonra en sevdiğim Ardbeg ekspresyonu. 

Burunda is ve kırmızı meyve çok baskın. Aynı zamanda deniz kokusu (tersane, yosun), tütsülenmiş et ve tatlılık hissediliyor. Direkt olgunlaştığı fıçıdan şişelendiği için uzun ve derin koklayınca yakıcı oluyor. 
Damakta is iyice baskınlaşıyor. Barbeküde pişirilmiş et kokuları damağın arkasını sarıyor. Peşine iyot ve karamelize şeker, tatlı-tuzlu bir arada sevenler için etkileyici ikili oluşturuyorlar. Dolu dolu, şaşırtıcı ve kadifemsi bir kıvama sahip.
Bitiş çok uzun, sıcacık ve bahratlı.Burundaki kırmızı meyve sonradan devam etmiyor. İs ve tütsülenmiş et sizi alıp götürüyor. 
Kadehte bekledikçe daha tatlı, uslu ve naif karaktere bürünüyor. 

%52,2 ile fıçı sertliğinde (cask strength/brut de fut), NAS (yaş ibaresi yok), soğuk filtrasyon işlemi uygulanmadan, renklendirici kullanılmadan (ex-sherry fıçılardaki yıllanmadan kaynaklı Ardbeg'de pek rastlanmayan amber rengi) şişeleniyor. 
İs profili klasik Ardbeg tarzına birebir uyuyor ve aynı zamanda şimdiye kadar denediğim en zengin isli viskilerden oluyor. Bu karakteri nedeniyle her tadımda farklı aromalar keşfedilebilir. Yapısı çok dengeli ve fıçı sertliğinde olduğu için purist viskiseverler açısından biçilmiş kaftan. 

Sağlığınıza.
