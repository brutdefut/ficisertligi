---
layout: post
title:  "REDBREAST 12"
author: emrah
categories: [ islay ]
image: assets/images/redbreast-12/redbreast-12.jpg
---

1912 tarihli İrlandalı damıtımevinin Dünya çapında en çok bilinen ve tercih edilen ekspresyonu.

Burunda vanilya, limon, bal, ekşi maya; üç kez distile edilmesinden kaynaklanan hafif ve tatlı yapısı var.
Damak başlangıcında çok hafif üzüm hissediliyor ve daha sonra güzel bir şaşırtmaca ile baharata geçiş yapıyor. Standart İrlanda viskilerine göre yağlı, gövdeli ve dengeli bir yapıya sahip.
Bitişte yine baharatlı, meşe ve kuru meyvelerin yanında uzun, sıcak ve kalıcı.
Üç kez damıtılan, yarı yarıya "malted/unmalted" arpadan oluşan viski %40 abv ile şişeleniyor. (İki farklı tip arpa "mashbill" içinde %50-%50 birleştirildiği için bu tarza "Single/Pure Pot Still" deniliyor.)

Damıtımevi viskilerinde kullandığı suyu ünlü Dungourney Nehri'nden alıyor ve Oloroso Şeri ve eski burbon fıçılarında olgunlaştırarak, soğuk filtrasyon işlemine tabi tutmadan şişeleme işlemini tamamlıyor.

Damak tadıma çok hitap etmeyen İrlanda viskilerinin lokomotiflerinden olan Redbreast 12'yi denediklerim içinde farklı bir yere koyuyorum. Diğerlerine göre katmanlı ve kompleks yapısı sebebiyle şimdiye kadar içtiğim en iyi "Irish whiskey" olduğu kesin ama o da sonuçta bir İrlandalı ve beklentiler buna göre hesaplanmalı. 

Sağlığınıza. 
