---
layout: post
title:  "TALISKER NEIST POINT"
author: emrah
categories: [ islay ]
image: assets/images/Neist Point/Neist Point.jpg
---
İki kardeş Hugh ve Kenneth MacAskill tarafından 1830 yılında kurulan, 1960 yılında tamamen yanmasına rağmen kökenlerine sadık kalınarak yeni baştan inşa edilen Talisker Damıtımevi'nin, Skye Adası'nın en batı ucunda yer alan Neist Point Feneri'ne ithafen limitli sayıda piyasaya çıkardığı "travel retail" ekspresyonu.

Burunda ilk gelen kokular bal, kırmızı meyveler, karamel ve yosun. Tütsülenmiş meşe parçaları ve is diğerlerine eşlik ediyor. 
Damak iyot, is, malt ve tatlı baharat ile başlıyor. Devamında yumuşak ve dengeli ilerliyor.
Bitiş yine bolca baharatlı, kuru, isli, uzun, sıcacık ve çok tatmin edici.

Yumuşak ve dengeli içimine rağmen, çok gövdeli olmayan yapısı nedeniyle genel Talisker profilinden biraz farklı yerde durduğunu düşündüğüm viski %45.8 abv ile şişeleniyor, NAS (No Age Statement) ve soğuk filtrasyon uygulanmıyor. 
Damıtımevi'nin tabiri ile "en iyi ve nadir" fıçılar seçiliyor ve Malt Ustası Craig Wilson tarafından genç ve yaşlı viskiler bir araya getirilerek bu ekspresyon yaratılıyor. 
Son zamanlarda bulunması gittikçe zorlaşan ve buna bağlı olarak fiyatı da artan viski, farklı bir deneyim yaşamak isteyen Talisker severler için ilginç bir deneyim olacaktır. 
